# NAADAGEETHE
Naadageethe

ಜಯ ಭಾರತ ಜನನಿಯ ತನುಜಾತೆ
(in Kannada)	Jaya bhārata jananiya tanujāte
(Latin Transliteration)	Victory to you Mother Karnataka,
The Daughter of Mother India! (In English)

ಜಯ ಭಾರತ ಜನನಿಯ ತನುಜಾತೆ,
ಜಯ ಹೇ ಕರ್ನಾಟಕ ಮಾತೆ!
ಜಯ ಸುಂದರ ನದಿ ವನಗಳ ನಾಡೇ,
ಜಯ ಹೇ ರಸಋಷಿಗಳ ಬೀಡೆ!

ಭೂದೇವಿಯ ಮಕುಟದ ನವಮಣಿಯೆ,
ಗಂಧದ ಚಂದದ ಹೊನ್ನಿನ ಗಣಿಯೆ;
ರಾಘವ ಮಧುಸೂಧನರವತರಿಸಿದ
ಭಾರತ ಜನನಿಯ ತನುಜಾತೆ!
ಜಯ ಹೇ ಕರ್ನಾಟಕ ಮಾತೆ!

ಜನನಿಯ ಜೋಗುಳ ವೇದದ ಘೋಷ,
ಜನನಿಗೆ ಜೀವವು ನಿನ್ನಾವೇಶ!
ಹಸುರಿನ ಗಿರಿಗಳ ಸಾಲೇ,
ನಿನ್ನಯ ಕೊರಳಿನ ಮಾಲೆ!
ಕಪಿಲ ಪತಂಜಲ ಗೌತಮ ಜಿನನುತ,
ಭಾರತ ಜನನಿಯ ತನುಜಾತೆ!
ಜಯ ಹೇ ಕರ್ನಾಟಕ ಮಾತೆ!

ಶಂಕರ ರಾಮಾನುಜ ವಿದ್ಯಾರಣ್ಯ,
ಬಸವೇಶ್ವರ ಮಧ್ವರ ದಿವ್ಯಾರಣ್ಯ.
ರನ್ನ ಷಡಕ್ಷರಿ ಪೊನ್ನ,
ಪಂಪ ಲಕುಮಿಪತಿ ಜನ್ನ.
ಕುಮಾರವ್ಯಾಸರ ಮಂಗಳಧಾಮ,
ಕವಿಕೋಗಿಲೆಗಳ ಪುಣ್ಯಾರಾಮ.
ನಾನಕ ರಮಾನಂದ ಕಬೀರರ
ಭಾರತ ಜನನಿಯ ತನುಜಾತೆ,
ಜಯ ಹೇ ಕರ್ನಾಟಕ ಮಾತೆ.

ತೈಲಪ ಹೊಯ್ಸಳರಾಳಿದ ನಾಡೆ,
ಡಂಕಣ ಜಕಣರ ನೆಚ್ಚಿನ ಬೀಡೆ.
ಕೃಷ್ಣ ಶರಾವತಿ ತುಂಗಾ,
ಕಾವೇರಿಯ ವರ ರಂಗ.
ಚೈತನ್ಯ ಪರಮಹಂಸ ವಿವೇಕರ
ಭಾರತ ಜನನಿಯ ತನುಜಾತೆ,
ಜಯ ಹೇ ಕರ್ನಾಟಕ ಮಾತೆ.

ಸರ್ವಜನಾಂಗದ ಶಾಂತಿಯ ತೋಟ,
ರಸಿಕರ ಕಂಗಳ ಸೆಳೆಯುವ ನೋಟ!
ಹಿಂದೂ ಕ್ರೈಸ್ತ ಮುಸಲ್ಮಾನ,
ಪಾರಸಿಕ ಜೈನರುದ್ಯಾನ
ಜನಕನ ಹೋಲುವ ದೊರೆಗಳ ಧಾಮ,
ಗಾಯಕ ವೈಣಿಕರಾರಾಮ.

ಕನ್ನಡ ನುಡಿ ಕುಣಿದಾಡುವ ಗೇಹ!
ಕನ್ನಡ ತಾಯಿಯ ಮಕ್ಕಳ ದೇಹ!
ಜಯ ಭಾರತ ಜನನಿಯ ತನುಜಾತೆ,
ಜಯ ಹೇ ಕರ್ನಾಟಕ ಮಾತೆ!
ಜಯ ಸುಂದರ ನದಿ ವನಗಳ ನಾಡೆ,
ಜಯ ಹೇ ರಸಋಷಿಗಳ ಬೀಡೆ!

Jaya bhārata jananiya tanujāte,
jaya hē karnāṭaka māte
Jaya sundara nadi vanagaḷa nāḍē,
jaya hē rasa'r̥ṣigaḷa bīḍe!

Bhūdēviya makuṭada navamaṇiye,
gandhada candada honnina gaṇiye;
rāghava madhusūdhanaravatarisida
bhārata jananiya tanujāte!
Jaya hē karnāṭaka māte!

Jananiya jōguḷa vēdada ghōṣa,
jananige jīvavu ninnāvēśa!
Hasurina girigaḷa sālē,
ninnaya koraḷina māle!
Kapila patan̄jala gautama jinanuta,
bhārata jananiya tanujāte!
Jaya hē karnāṭaka māte!

Śaṅkara rāmānuja vidyāraṇya,
basavēśvara madhvara divyāraṇya.
Ranna ṣaḍakṣari ponna,
pampa lakumipati janna.
Kumāravyāsara maṅgaḷadhāma,
kavikōgilegaḷa puṇyārāma.
Nānaka ramānanda kabīrara
bhārata jananiya tanujāte,
jaya hē karnāṭaka māte.

Tailapa hoysaḷarāḷida nāḍe,
ḍaṅkaṇa jakaṇara neccina bīḍe.
Kr̥ṣṇa śarāvati tuṅgā,
kāvēriya vara raṅga.
Caitan'ya paramahansa vivēkara
bhārata jananiya tanujāte,
jaya hē karnāṭaka māte.

Sarvajanāṅgada śāntiya tōṭa,
rasikara kaṅgaḷa seḷeyuva nōṭa!
Hindū kraista musalmāna,
pārasika jainarudyāna
janakana hōluva doregaḷa dhāma,
gāyaka vaiṇikarārāma.

Kannaḍa nuḍi kuṇidāḍuva gēha!
Kannaḍa tāyiya makkaḷa dēha!
Bhārata jananiya tanujāte,
jaya hē karnāṭaka māte!
Jaya sundara nadi vanagaḷa nāḍe,
jaya hē rasa'r̥ṣigaḷa bīḍe!
